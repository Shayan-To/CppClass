با سلام.

بابت تأخیر معذرت‌خواهی می‌کنم. سرم شلوغ بود...

چند نکته:

۱. خودتان حتماً روی سؤال‌ها فکر کنید. چه در مورد سؤالات عملی، چه در مورد سؤالات تئوری. اگر با هم سؤال حل می‌کنید هم حتماً مدتی جدا جدا روی سؤالات فکر کنید و بعد از آن همفکری کنید. اگر وقتی که برای حل کردن سؤالات می‌گذارید برایتان ارزش دارد، از آن درست استفاده کنید. وقتی با هم فکر می‌کنید، معمولاً فقط یک یا حداکثر دو نفر در جریان حل قرار می‌گیرند و بقیه فقط حل را می‌شنوند (که ممکن است آن را بفهمند و ممکن است آن را کاملاً نفهمند). در ضمن، توانایی رسیدن به راه حل و توانایی فهم راه حل دو توانایی متفاوت هستند (هر چند معمولاً اولی همیشه همراهش دومی هست، حتی شاید راه رسیدن به دومی اولی است).

۲. هفته‌ی قبل من فقط از طرف دو نفر ایمیل دریافت کردم. واقعاً قابل قبول نیست. حتی چند نفر اصلاً روی هیچ سؤالی فکر نکرده بودند... لطفاً وقت بگذارید و از زحماتی که چند نفر سر کلاس می‌کشند درست استفاده کنید. اگر تمرین نکنید، از کلاس نمی‌توانید به خوبی استفاده کنید.

۳. لطفاً سؤالات هفته‌ی قبل و این هفته را به طور کامل حل کنید و بفرستید. جلسه‌ی بعد سؤال جدید حل می‌شود. اگر حل نکنید ضرر خواهید کرد. برای راحتی شما سؤالات این هفته کم‌تر خواهد بود.

موفق باشید.

=============================

سؤالات:

۱. (این مسئله شبیه مسئله‌ی جمع n عدد است.) n را از ورودی بگیرد و سپس n عدد را از ورودی بگیرد و بزرگ‌ترین و کوچک‌ترین آن‌ها را نمایش دهد.

مثال:
5
4 3 8 5 6

3 8

-----------------------------

۲. عدد n را از ورودی بگیرد و تعداد ارقام آن را چاپ کند.
نکته: عدد 0 را 0 رقمی در نظر بگیرید.

مثال:
6436219

7




